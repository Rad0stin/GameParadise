Dino Run – Играчът управлява бягащ динозавър, който трябва да прескочи кактусите. Скача се със space. В горния ляв ъгъл е текущият резултат, който се увеличава с една точка при всяко успешно преминато препятсвие. При удар с кактус завършва играта и може да се рестартира с R от клавиатурата.  

Tic Tac Toe – Играта се играе от двама играча, които поставят знаци чрез кликане на левия бутон на мишката, като единия използва X, а другия – O. Целта е един от играчите да свърже три знака в ред, колона или по диагонал. От дясната страна на формата се следи чий ред е и накрая кой е победителят. Играта се рестартира с кликане върху определения за това бутон. 
 
Pop the Baloon - Играчът трябва да пука движещи се балони с левия бутон на мишката, докато внимава да не пукне балона бомба, при което завършва играта. Освен това край на играта може и да постави обикновен балон, ако излезе от формата. В горния ляв ъгъл се пази резултата на играча, който се увеличава с 1 при всяко благополучно пукане. Играта се рестартира с R.
 
Bird Hunt – Играчът влиза в ролята на ловец на птици – трябва да уцели птиците, летящи на формата, като натиска ляв бутон на мишката. При точен изстрел се добавя 1 към резултата, но при неточен се добавя 1 към брояча на пропуснатите изстрели. Когато той достигне 5, играта приключва и може да се рестартира с R.  

Pong – Играта започва след натискането на специалния бутон. Играчът контролира дъска и играе срещу компютъра. Целта е топчето да излезе от формата на страната на противника, при което към резултата на отбелязалия играч се добавя 1. Дъската се контролира с клавиши W и S от клавиатурата. Компютърът следи положението на топчето, а играта няма край.
 
The Lost Kingdom - Играчът контролира рицар, който трябва да прескача препятствия и да събира монети, а при събиране на всички монети се отваря врата – при допир на играча с нея, успешно е завършена играта. Наляво и надясно движението се извършва с A и D, а скок – със space; Броя на събраните монети се показва под формата на резултат в горния десен ъгъл. При удар с препятствие или падане извън формата, играта завършва и може да се рестартира с R от клавиатурара (същото може да се направи и при успешно завършване).

 
Flappy Bird – Играчът управлява птица, като целта му е чрез скокове тя да премине между появяващите се тръби без да се удря в тях. Скача се със space. В горния ляв ъгъл се пази резултата на играча - преминатите успешно препятствия (тръби). При удар с тръба приключва играта, рестартира се с R. 
 
Jet Fighter – Играчът контролира самолет, който не трябва да позволява на противниковите самолети да достигнат края на формата – за тази цел играчът трябва да стреля със space по вражеските самолети. Ако някой от тях стигне края на формата, играта приключва и може да се рестартира с R. В горния ляв ъгъл се показва броя на успешно унищожените самолети.
 
Asteroids – Играчът контролира космически кораб, който е заобиколен от движещи се астероиди, които могат да бъдат унищожени при точно попадение. Движението се извършва с W,A,S,D, а с N и M се извършва статично завъртане съответно наляво и надясно. Стреля се със space. В горния ляв ъгъл се пази резултата – броя унищожени астероиди. При удар с астероид завършва играта и може да се рестартира с R. 
 
Obstacle Crusher – Играчът контролира дъска с клавишите A и D. Целта му е да управлява дъската така, че постоянно движещото се жълто топче да се удари у нея и да промени посоката си. Когато топчето удари някоя от цветните дъски в горната половина на формата, тя бива унищожена, а към резултата на играча в горния ляв ъгъл се добавя 1. При излизане на топчето от формата или при унищожаване на всички дъски, играта приключва и може да се рестарира с R.
 
Save the Eggs – Играчът управлява кокошка, която трябва да събере в кошницата си падащите яйца. Движението се извършва с А и D. Броят на спасените и попаднали успешно в кошницата яйца се пази като резултат в горния ляв ъгъл, а в горния десен – броя яйца, които играчът е пропуснал. При 6-то счупило се яйце, играта завършва и може да се рестартира с R.
 
Colour Switch – Играчът управлява движещо се блокче, което трябва да преминава през препятствия – това е възможно само ако и блокчето, и линията са в един и същи цвят. За тази цел играчът трябва със space да превключва между 4-те отделни цвята. При удар с линия с различен цвят от този на блокчето, играта завършва и може да се рестартира с R. Броят преминати препятствия се пази като резултат в горния десен ъгъл, а под него е списък с последните игри.
